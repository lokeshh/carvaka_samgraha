# चार्वाक-संग्रहः

Deployed at - [https://lokeshh.github.io/carvaka_samgraha](https://lokeshh.github.io/carvaka_samgraha/)


### सर्वदर्शनसंग्रहः

तदेतत् सर्व्वं बृहस्पतिनाप्युक्तम् । 

“न स्वर्गो नापवर्गो वा नैवात्मा पारलौकिकः ।  
नैव वर्णाश्रमादीनां क्रियाश्च फलदायिकाः । 

अग्निहोत्रं त्रयो वेदास्त्रिदण्डं भस्मगुण्ठनम् ।  
बुद्धिपौरुषहीनानां जीविका धातृनिर्म्मिता ।

पशुश्चेन्निहतः स्वर्गं ज्योतिष्टोमे गमिष्यति ।  
स्वपिता यजमानेन तत्र कस्मान्न हिंस्यते । 

मृतानामपि जन्तूनां श्राद्धं चेत्तृप्तिकारणम् ।  
गच्छतामिह जन्तूनां व्यर्थं पाथेयकल्पनम् । 

स्वर्गस्थिता यदा तृप्तिं गच्छेयुस्तत्र दानतः ।  
प्रासादस्योपरिस्थानामत्र कस्मान्न दीयते? ।

यावज्जीवेत् सुखं जीवेदृणं कृत्वा घृतं पिबेत् ।  
भस्मीभूतस्य देहस्य पुनरागमनं कुतः । 

यदि गच्छेत् परं लोकं देहादेष विनिर्गतः ।  
कस्माद्भूयो न चायाति बन्धुस्नेहसमाकुलः । 

ततश्च जीवनोपायो ब्राह्मणैर्निहितस्त्विह ।  
मृतानां प्रेतकार्य्याणि न त्वन्यद्विद्यते क्वचित् । 

त्रयो वेदस्य कर्त्तारो भण्डधूर्त्तनिशाचराः ।  
जर्फरीतुर्फरीत्यादि पण्डितानां वचः स्मृतम् । 

अश्वस्यात्र हि शिश्नन्तु पत्नीग्राह्यं प्रकीर्त्तितम् ।  
भण्डैस्तद्वत् परञ्चैव ग्राह्यजातं प्रकीर्त्तितम् । 

मांसानां खादनं तद्वन्निशाचरसमीरितमिति” ।

---

### मोक्षोपायः

यावज्जीवं सुखं जीवेन् नास्ति मृत्योर् अगोचरः ।  
भस्मीभूतस्य शान्तस्य पुनरागमनं कुतः ॥

<br>

---


